722 L1TTERAE QUADmMESTREs

progrediarg nobis certe summa est admiratio, cuin perpendimus
quanto amore et laici et ecclesiastici nos prosequantur.

2. Studia litteraria in dies magis ac magis crescunt, tum scho-
lasticorum numero, tum in litteris progressu. Quattuor adsunt
magistri, quorum unus dialecticam profitetur, alii tres grammati-
cam interpretantur: omnes tamen suos discipulos in disciplinis ca-
pessendis, et in uirtutibus amandis et acquirendis erudiunt et
exercent. Habentur exercitationes, quales in quaque arte discipu-
lis proponendas scholae uniuscuiusque lex exigit. Hisce proximis
diebus comoedia a quodam institutore ex nostris composita, in-
spectante populo fuit peracta, et omnium plausu et consensu lauda-
ta. Nam praeter quain quod omnibus numeris absoluta, auditores
in admirationem rapuit uehementem, amorem concitauit eorum pa-
trum, qui suos filios a nostris praeceptoribus instituendos tradide—
rant. Comoedia continebat et narrabat sacrosanctae eucharistiae
laudes, et plurima Christi miracula3 tantoque magis placuit, quanto
magis ab omni nitio aliena, frugifera, moribus pudica et honesta
erat. Ab scholasticis et magistris multa epigrammata fuerunt com-
posita in laudem diuini sacramenti, quae plurimum placuerunt3
partim quia eleganti metro et diuerso constabant; fuerunt enirn
parietibus fixi uersus¹ hexametri, pentrametri‚ saphici et phaleuti-
ci3 partim quia christianam pietatem redolebant. Huc accedit sum-
ma fuisse affectum laeticia prothonotarimn, patronum huius colle-
gij ¹, qui incredibiliter delectatur cum scholastici exercentur in
declamationibus habendis, aut in positionibus defendendis, uel in
comoedia aliqua peragenda. Qui patronus praeter quam quod huic
collegio largitus est optimos redditus, quibus forte non post mul-
tos annos triginta Patres poterunt hic uiuere, summopere optat et
nititur uberiores relinquere: incredibili enim amore non hunc aut
illum Patrem Societatis‚ sed uniuersam Societatem complectitur.
Quo fit, ut nil illi dulcius5 nil gratius et optabilius unquam, quam ex
characteribus missis, aut ex tabellarijs huc accedentibus, intelli-
gere res Societatis ubique foeliciter se habere, et in dies ubiuis
gentium augeri. Faxit Deus, ut eius desideria iusta et' sancta
aeterno praemio donentur.

a filis ms.

¹ Ludovicus de Calatayud.

