ios—anmaoixm 31 Auoosn 1560 767

rantur. Atque ita factum est, ut ante hyemem magna quaedam
scholae pars, Christo Iesu bene propitio, sumptibus eiusdem cae-
saris absoluenda sit.

11. Nunc uenio ad domestica negocia, de quibus multa scribe-
re hoc tempore, quod de his alljsqzte compluribus brem? scriben-
dum plura existimo, superuacmzenm arbitror. Sumus tamenin
hoc viennensi collegio, ut ex indice uidebitur, quinquaginta fere
de Societate, totidem uero externi, mensa et habitatione a nostris
distincti, quorum quidem magna pars impensas soluit, coeteris a, aut
22, commode satis ex eleemosynis diuina clementia prouidetur b.
In horum numerum atque collegium (quod nouum uocamus) nobi-
liores quidam, ac alij praeterea non pauci, saepe recipi postularunt,
sed loci angustia id posse illis a nobis concedi, quod summopere
alioquin optamus, non patitur sane. Recepti sunt tamen inter con·
uictores ex cantoribus C. M. adolescentes quinque, optimae spei
atque expectationis, quantum ex habitu corporis et interna animi
dispositione colligere licet. Atque ut tantus nostrorum numerus
animos continuis studijs defatigatos commode interdum recreare
possit, ciuitas certa quadam parte campi, non longe a porta ciuita-
tis loco satis commodo, collegium nostrum donauit, quam rector
noster curat iam asseribus (quod id lapidibus propter turcarum
tyranni principis uicinitatem per ciuitatis legem non liceat) includi,
domumque in ea extrui, ut per integrum diem quandoque fratres
eo se recipere ac, si necessitas ferat, pluribus etiam diebus ibidem
commorari possint. ”

12. Jam uero, ne modum epistolae excedere uidear, lubens, si
illud unum addidero, quod sane prius dictum oportuit, colophonem
imponam. Rmus Stanislaus Hosius, qui hic apud caesarem pontifi-
cis maximi nuncium agit, summo studio ac amore hanc minimam
Societatem nostram prosequitur, quod hactenus saepe multis erga
nos beneuolentiae signis affatim declarauit. Is cum ex Urbe reuer-
sus esset, paulo post collegium nostrum inuisit, ubi carminibus et
graecis et latinis a nostris, quos saepe ad se uocat, aut ultro officij
'causa accedentes humanissime excipit, honorifice exceptus est.
Idem in collegium nostrum R.¹1¹0 archiepiscopo gnesnensi, eius·
demque regni Poloniae oratore R. D. Cromero, ΚΛΜ episcopo

a Consumpta charta. unum verbum legi nequit. -b sustentantur.

