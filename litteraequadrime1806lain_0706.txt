686 LITTERAE QuAmuMEsmns

dem consequutus haud tenuem ¹; quem, aliquantulo interiecto tem-
poris spatio, tres alij eiusdem disciplinae nec inferioris fortasse iu·
dicij secuti sunt. Postremo vir theologus nuper, atque alter quidam
artium magister, simul se ad nos contulerunt, quos ambos (ut
omittam caetera) latini sermonis oratoriaeque facultatis egregie
doctos esse praedicant ². Itaque horum aduentu, ut numerus, sic
quoque domui probationis spiritus virtutisque nouus feruor cre-
uit3 quare pauperum hospitia menses iam duos frequentant bini e
fratribus nouitijs, doctrinamque pueros alij docent publice more
nostro; alij priuatis collegij munijs occupantur. Ac licet angustias
domus suae oporteat interim experiri, tamen speramus propediem
latiore usuros esse domicilio. Etenim ternae aedes, quae utroque
latere contiguae erant nostris, iuris iam nostri, quod Christus Iesus
sibi gratum acceptumque velit, effectae sunt, usu quoque futurae
breui ³. Harum redemptione transacta post unum, ut arbitror,
mensem, tanta nostro collegio situs accessio fiet, ut nihil sit prae-
terea cuius indigere videamur. P, prouincialis ⁴ est apud nos, fu-
turumque existimamus dies aliquot, quern praesentem laetitia fra-
trum mirum in modum sentire solet. Christus Iesus P. T. suae So-
cietati diu seruet incolumem, cuius sacrificijs iuuari etiarn atque
etiam petimus. Compluti die Iunij 12, 1560. T. P. Seruus indignis-

Simus,
† IOSEPHUS AcosTA ⁵.

¹ Ut ex CAsrRo (Historia del collegio complutense, lib. 9, cap. 12)
colligi potest, fuit is Didacus de Porres Maran0n‚ postea Didacus de Sa·
lazar dictus, et peregrinationibus celebris. Is venerat pedes Burgis
Complutum. et admissus est in Societatem 25 Martii hujus anni.

² Inter eos quos CASTRO dicit admissos ineunte hoe mense Junio, in-
veniuntur Joannes de Santiago et Gaspar Sanchez, qui per plures an-
nos humaniores litteras docuere.

³ De harum domorum emptione agit CASTRO, 1. c.. lib. 10, cap. 1.

⁴ P. Antonius Araoz.

⁵ Vide p. 353.

