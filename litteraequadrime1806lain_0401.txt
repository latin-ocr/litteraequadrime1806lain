 

„Ono—Ex FoRo=L1v11 20 Novamssms 1559 381

erant senatores, episcopo, nobis, rei denique fauentes, ipsi a uide-
rent nihil plane referre premijne nomine, an aliter acciperemus
eleemosynae nomine, cum multorum quidem obmurmuratione,
concessere. Qui uero secuti sunt senatores (bimestris enim id est
apud eos magistratus) partim episcopo iniqui, partim nobis parum
beneuoli‚ minima arrepta occasione, quod contra quod erat in
priore illo decreto, eleemosynae nomine b pecunia illa concedere-
tur, clamare ciuitatis iura uiolata, dignitatem publicam imminu-
tam3 atque priorum acta rescindere, omnia miscere coeperunt.
Episcopus porro contra niti, atque eo magis quod manifesta ca-
lumnia erat, nunc per amicos, nunc per summum prouinciae huius
praefectum; qui quidem cum eorum peruersam uoluntatem, in
re praesertim eiusmodi, quae summam ciuitati utilitatem esset
allatura perspiceret, decreto interposito, iussit scholas nobis
traderent, pecunias, ut primo fuerat statutum, in eleemosynam
concederent, magistrum dimitterent, alium nullum conducere
possent.

2. Durauit haec contentio quatuor ipsos menses, atque agitata
fuit tanta cum inuidia Societatis, ut in omnibus circulis, hominum
conuentibus, sermonibus denique, aliud pene nihil, quam de So—
cietatis ambitione, superbia, auaritia, a summis, medijs, infimis iac·
taretur, eousque, ut de nobis publice eijciendis non obscure sint
plerique locuti: atque etiam se primos fore in lapidatione facienda
sint professi. Neque enim ullo illis pacto persuaderi poterat, nos
non uehementer rem urgere, qui tantam episcopi contentionem
uiderent. Per quod tempus, ut nulla sit facta nostrarum scholarum
diminutio, certe neque accessio; neque etiam tunc cum ‘ciuitas
sine ullo publico praeceptore erat3 ut perspicias quanta fuerit in
eorum animis obstinatio. Venerat res eo denique inter ipsos ciues
(erant enim nonnulli honesti uiri qui non tam quidem nobis, quos
scirent quam vhoc onus defugere potius, quam subire uellemus,
quam episcopo, imo uero causae ipsi studerent), ut ad apertas ini-
micitias, atque etiam ad arma eruptura uideretur. Cum ecce a
R.d0 coadiutore, diuino id quidem plane consilio, quod frustra
totiesantea contenderamus, obtinuimus, ut a nobis prouinciam
huiusmodi deponere, atque illis remittere liceret. In consilium

a Praec. v. supra vers. -b Praec. v. add. in marg.

