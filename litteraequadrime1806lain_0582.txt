562 LITTERAE QUADRIMESTRES

sio Patri Baptistae nomine totius Societatis, ac deinde Pater idem
obtulit fundatori (ut Societatis mos est) ceream candelam. Quam
ille flexis genibus summa cum reuerentia suscepit. Finitis tandem
actibus publicis, qui, ut praedita [sic] rata essent, requirebantur, itur
ad prandium. Quod religiosus iste homo religiose admodum homi—
nibus parauerat religiosis. Tale namque fuit, ut in eo pauperies
maxime reluceret, nec tamen locum aliquem habere videretur
egestas. Post prandium conuenere omnes Societatis Patres simul
cum fundatore et reliquis secularibus. Oriuntur colloquia. Quae,
etsi non omnino religiosa, ne esset indecoram, in religiosam
tamen, potius qaam in secularem declinabant alacritatem. Tan—
dem vergente die a quiuis in propria recessit.

3. Dominica prima sequenti, compositis utcumque rebus do-
mesticis ad usum vitae necessarijS, conuertimur ad proximos.
Conuocamus populum circumeuntes calles b, pueris congregatis
et ordine recto praeeuntibus, uno interim illorum tintinabulum
pulsante. Reuertimur in collegium nostrum, ubi Pater rector po-
pulum salutauit, et institutum nostrum ac aduentus causam breui-
ter exposuit. Cujus deinde iussu Pater alius hujus collegij concio-
nem fecit, qua summatim et compendio quodam totam doctrinam
christianam perstrinxit, aliciens populum ad eiusdem doctrinae
desyderium simul et studium. Quod in regione hac est apprime
necessarium. Deinceps vero singulis fere diebus, etiarn profestis,
adeunt nostri proxima loca doctrinam christianam pueros docen-
teS, et festiuis diebus euangelia exponentes etiam maioribus natu.
In hoc pariter quadragesimali tempore habetur in nostro collegio
ad populum concio feria quarta et sexta. Et mirabile est quam
attente pauperes agricolae, postpositis operibus ex quibus victi-
tant, verbum Dei audiant. Fit etiam sacrum in nostro collegio sin-
gulis diebus summo mane. Quod subinde audit omnis fere popu-
lus. Post quod unusquisque reliquum temporis in Dei honorem et
magno cum gaudio necessarijs vitae negotiis impendit.

4. Curant nostri exemplo suo parrochos inducere ut uerbo Dei
vacent, doctrinam christianam quotidie inculcent, et festiuis saltem
diebus, euangelij sensum populo proponant. Quod ut agant, ro-
gant 0 nostri, admonent, obsecrant, et torpentes modeste incre-

ὃ sub vespera. —b vicos. —0 Seq. rogant delet.

 

