188 Li'r‘rERAE QUADffiMEs‘rREs

scholis adiunxit, expectaturus eiusdem P. prouincialis aduentum,
ut praesens cum praesente ea de re agere possit.

7. Vnum addam, atque ita huic meae epistolae colophonem
imponam. Ante annos non ita multos coeptum erat agi in frequenti
nobilium concilio de nouo collegio apud Drepanum, quae ciuitas
est non postremi apud siculos nominis, extruendo, et multae opti-
matum sententiae eo se inclinabant, ut iam non uideretur difficile
impetratu, quod proponebatur. Sed erat inter caeteros qui aliorum
suffragia quam pertinacissime oppugnaret, quod nos a adulatores
et Ioannis a Vega, qui tunc temporis regis [sic] munere fungeba-
tur ¹, corycaeos esse diceret. Itaque persuasit. Tanta enim apud
drepanenses, tum potentia, tum autoritate ualebat, ut eius solius
arbitrio quiduis facile aut decerneretur aut impediretur. Contigit
hunc ipsum paucis abhinc mensibus Messanam uenire, ubi adhuc
agit, qui postquam uidisset quae apud nos agerentur, quantusque
fructus ad uniuersum populum ex nostris exercitiis et concionibus
promanaret3 serio eum poenituit inconsulti consilii; et summa do-
loris significatione palinodiam cecinit, pollicitus prima data oc-
casione effecturum se, ut nostri intelligant illum ipsum qui prius
aedificando collegio obstaculum dederat, postea occasionem atque
initium dedisse ². Quod quam ex animi sententia dixerit, uel hoc
argumento esse potest, quod filium suum Drepano huc euocandum
procurauerit, ut a nostris, cum doctrina, tum moribus imbueretur;
cui si Deus animum ac robur spiritus addere dignetur, in uotis ha-
bet eum sodalitio nostro adscribere. [Preces postulat et vale dicit.]

Messanae quinto nonas maias 1559.
R. P. T. indignus in Christo filius,

Ammms FABER, brugensis ³.

Alia manu. Emendata. [Mandata] in Spagna, Francia, Ale-
magna, Genoua, ete. Forli, etc. Fiandra, etc.
Sigizlz' vestigium.

 

a Praec v. difficilius ob attramenti maculam legi potest.

 

¹ Joannes de vega, Siciliae prorex ab anno 1547 ad 1556.
² Drepani collegium Soc. Jesu anno 1580 tandem institui coeptum.

Cf. AGUILERA, I, pag. 233.
³ Vide, supra, p. 5.

   
 
  
 
 
 
 
 
 
 
 
 
 
 
 
 
 
 
   
  

