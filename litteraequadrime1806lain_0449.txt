32l.-—OcAN1A 31 DECEMssms 1559 429

2 novum ¹. Ex qua re non paruam accipit populus ansam et admi-
·[l randi, et vno ore laudandi Societatis instituta, quibus instructa ct

fulcita toti ciuitati sic progredi videtur, ut non possit non in dies
majores fructus adferre reipublicae. Deus Opt. Max. faxit, ut sua
immensa clementia et sapientia eo pacto Societatem moderetur et
gubernet, ut quotidie magis ac magis charitate crescat, et augea-
tur in conspectu ejus.

2. Aguntur aliquando in nostro collegio aliquae comoediae
castae et pudicae, quibus et totus populus mirabiliter delectatur,

et scholastici majores faciunt progressus, cum in literis, tum in

virtutibus3 precipue cum admoneantur inter recitandum, fugienda
esse illa vitia, tamquam pestem et summam pernitiem animorum,
quae introductis personis ἃ indicuntur.

3. Hisce diebus, Pater perquam colende, est ingressus in
nostram Societatem in hoc collegio ocaniensi sacerdos quidam
doctor, probitate morum et eruditione insignis, concionator egre-
gius, valetudine et etate constanti preditus: talis profecto, qualis
forte per longum hujus regionis circuitum vix vnus aut alter
aptior inveniretur Societati nostrae (laus omnipotenti Deo). Plura
possem, Pater maltum obseruande, sigillatim scribere, sed
quoniam ea talia fere sunt, qualia quotidie ad tuas aures perfe-
runtur facta b auxilio Dei a Patribus societatis, consulto preter-
mitto. Vale.Pridie calendas Januarii anno a X.0 nato 1559.

Ex commissione Patris rectoris ². Tuus indignissimus seruus

in Dno .
GARSIA ³.

Alia manu. 1560 Ocannae. Latinae Quadrim. p.⁰ Januarii.
Emendata.

a δερ. in dele‘t. —b Seq. auxi delet.

¹ Cf. CoLoss.‚ III, 9 - 10.
² P. Didacus Carrillo.
³ Cf. Lz'tt. Quadrima„ V, 796, annot. 2.

