 

286-02151120N13 ‘20 JULn 1559 279

cietati, vt videbatur, deuotus, alii praeterea S. inquisitionis minis-
tri. Iam vero Vtiles esse conciones ego inde colligere solebam,
quod frequenter gemerent, suspirarent, et nonnunquam lachryma-
rentur. Vtinam Deus auferat velamen de cordibus eorum ¹. Haec
de his in genere scribenda erant. Scribam nunc de iis quae foris
in vrbe aguntur.

10. In primis vocantur frequenter Patres ad aegrot03‚ ma-
xime populares et plebeos, quibus, si res ita postulet, post spi-
ritualem etiam temporalem opem ferunt. Sunt enim viri deuo-
ti aliquot qui libenter ad id necessaria suppeditant. Morientibus
assidue adsunt. Ad componendas item ac sedandas inimicitias
non raro accersuntur. Accepi ego inter multos conciliatam esse
pacem a nostris Patribus. Praeterea consolantur tristes, qua in re
Deum habent semper propitium3 cuius ego rei testis esse possum.
Virgo quaedam haud obscuro loco nata tanto moerore ac tristitia
ob mortem pueruli cuiusdam, nepotis sui, fuerat affecta, vt quin-
que aut sex dies nec comederet, nec ad comedendum adduci pos-
set. Ad hanc vocatus Pater rector illico vt comederet persuasit,
promisitque virgo ὃ se postridie eius diei confessuram. Admirabile
quidem. Quam enim nec preces, nec lachrymae matris aut cogna-
torum suasiones commouerant, vna passionum Christi sacratissi-
maeque MARIAE virginis dolorum commemoratio permouit.

11. Ac ea quidem quae foris in vrbe aguntur sic habent3 accipe
nunc de collegii templo, ac primo de sacramentorum administra-
tione et concionibus, tum de b ornatu. Concursus hominum omnis
generis, conditionis et aetatis ad sacramenta et conciones est ad-
modum frequens, et frequentior cum occurrit aliquod celebre fes-
tum, tempore quadragesimae et jubilaei. Plurimi sunt qui octauo
quoque die communicant, plures qui 15.⁰ aut singulis mensibus,
atque id magno cum fructu et emolumento, vt res ipsa indicat. Be-
neficio enim quorumdam qui nostris Patribus confitentur, ad hunc
vsum pecunia collata, nonullae virgines parentibus orbae in matri-
monium collocatae sunt. Interrogare enim saepe soliti sunt quidam
mercatores, quibus sunt satis amplae facultates, in quam rem

³· Add. supra vers. -b de supra vers.

¹ Cf. II Con„ ΙΙΙ, 15, 16.

