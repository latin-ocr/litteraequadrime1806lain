400 ——MoNAcfflo 6 Ausum 1560 717

4. Venio nunc ad sacrosanctae eucharistiae sacramentum, de
cuius quidem fraequentatione et fructu propediem spero plura:

nunc enim suauissimj huius sacramenti fructus delibari primum nos-
tro in templo coepti sunt, non sine inuidia sathanae et multorum con-

tradictione. In festo pentecostes proxime elapso septuaginta plus
minus habuimus communicantes, plures 0010 confitentes3 et dicun·
tur in alijs quoque paroecijs hoc ipso festo tam multj communicas-
se, vt rej nouitas in admirationem non paucos rapuerit. Post Pen-
tescostes festa nullam praeteriisse puto septimanam, qua non ex-
ternos aliquos et,confitentes et communicantes habuerimus. lit
magnam profecto ex indulgentiarum promulgatione messem hic
speraueramus ¹3 verum fefellerunt nos occulta praelatorum consi-
lia, quae hoc habere uisa sunt, vt apud seductam magna ex parte
plebeculam thesaurus iste abscondatur potius quam publice propo-
natur, ne sanctum detur canibus et margaritae spargantur ante·
porcos ². Nobis interim absque promulgatione alia licere putaui-
mus non solum nos ipsos tanti thesauri facere participes, sed vt
idem nobiscum facerent, discipulos etiam nostros et amicorum
nonnullos priuatim hortari. Ieiunatum ergo est a nobis, et vna
cum discipulis nostris congrua deuotione et animj gratitudine
oblatum a pijssimo Patre munus suscepimus. Carceres non frae-
quentantur a nobis, quia plaerumque hic sunt vacuj. Hospitale vi-
situr subinde a nostris, et mirifice nostrorum exhortationibus in
Domino reficiuntur infirmi. Nonnunquam et ad eos qui morti sunt
proximi vocamur, et singularem hactenus nostrorum praesentia
infirmis consolationem attulit, quae et maior in Deum fiducia, et
promptior ex hac lachrymarum valle migrandi voluntas abunde tes-
tata sunt. Accedit nuper vt ad illustrissimj principis medicum lecto
decumbentem vocaremur, quem, Deo iuuante, paucis sermonibus
eo perduximus, vt non solum iterum atque iterum absolutionis et
eucharistiae sacramenta a nobis durante infirmitate perciperet, sed
generali etiam totius vitae facta confessione, et indulgentiarum
sibi comparat‘o thesauro, lubens ac laetus miseram hanc et aerum-
nosam curn aeterna vita, quam firmiter sperabat, commutaret.

5. Superest, Rde Pater, vt de scholis earumque progressu ali·

¹ Indulgentiam jubilaei Pius IV concesserat litteris Roma 25 Mar-
tii 1560 datis. Vide sup. p. 697.
² Cf. Mum, VII, 6.

