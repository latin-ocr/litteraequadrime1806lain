810 Ll'rTERAE QUADRIMESTRES

deserta vinea, Christus Dominus per collegium pragense fructus
pro sua clementia producere dignatus est, his literis et hoc qui-
dem ordine perscribo, quo possit R.Cla P. V. primum collegij nos-
tri, deinde noui conuictorum ac studiosorum pauperum collegij,
tum scholae nostrae statum, ac postremo nonnulla, quae ad spiri-
tualem proximi spectant vtilitatem, pietatis opera cognoscere. Col-
legium igitur nostrum, quod ad externum attinet aedificium, hacte-
nus quidem collegia plurima, tam loci amplitudine, quam scholarum
et hortorum commoditate superauit, quin iam singulari industria
R.di Pris. a Victoria (cuius etiam absentis magnam erga nos chari-
tatem ac solicitudinem frequenter experimur) apud S. C. M. ¹ ef-
fectum, atque 1110 per serenissimum archiducem ² commissum est,
ut in vsum Collegij fere 400 thaleri donarentur, quibus hac aesta-
te totum instaurari dormitorium et noua hypocausta cubicula-
que debeant aedificarj. Et cum propter oybinnense monasterium,
unde reditus annui nobis dantur, magnas saepe difficultates expe-
riamur, iam S. C. M. plane decreuit, ac R. P. Prouinciali ³ atque
R. Rectori nostro ⁴ porrecta manu promisit propediem fore, ut pro
oybinensi monasterio commodiores collegio reditus adscribantur.
Ad augendum insuper templi nostri cultum piae quaedam perso-
nae nonnunquam pecuniam, sed frequentius donaria, nimirum sub-
tiles et elaboratas mappas, serica pepla et egregias candelas offe-
runt.

2. Sed internum nostrorum Patrum ac fratrum collegium, ut a
R. Ρ. V. pluris dubio procul aestimatur, ita quoque foelicius in li-
terarum, virtutum, sed obedientiae praesertim studijs plurimum
in dies progredi uidetur. Nam, ut obiter attingam studia, curn hac-
tenus idoneum classis rhetoricae praeceptorem, neque hinc ne-
que aliunde potuerimus obtinere, ut hanc ob rem eos a, qui hic
sunt, theologos oportuerit in ea classe longo tempore uersari;
tandem hac aestate, iuxta R. P. Prouincialis praescriptum, nostri
quidam fratres in oratorijs ac graecis lectionibus et disputationi-

a eos eos ms.

¹ Ferdinandus Ι, imperator.

² Ferdinandus, imperatoris filius.
³ P. Petrus Canisius.

⁴ P. Paulus Hoflaeus.

