90 LITTERAE QUADRIMESTRES

nis, quo tamen ternpore aliis in locis vesci carnibus licebat; sed
obseruari is voluisse videtur antiquam apud germanos receptam
consuetudinem, qua non solum a carnibus abstinere, sed et ieiuna-
re in Virginis Deiparae honorem, si qua eius occurrebat solennitas,
soliti erant.

13. Habemus in conuictu nostro cantores regiae (12) caesareae
maiestatis et paucos alios, nam multos non capit loci angustia.
Cantores autem isti vestiti incedunt more eorum qui in germanico
Romae sunt collegio, et legibus fere viuunt iisdem: habitationem
habent et reliqua omnia a fratribus separata, area tantum vtuntur
communi. Praefecti autem illis sunt duo ex nostris, et praeter ex-
hortationes quas habent frequentes in scholis, priuatas quoque ha-
bent subinde ab aliquo Patrum. Promisit Caes. M.tas ampliorem
et commodiorem pro conuictoribus domum3 quam si nanciscamur,
non dubitamus quin optimi quique suos huc filios mittent, nobisque
erudiendos tradent. Quantum autem emolumenti hinc Germaniae
et toti ecclesiae sit accessurum, prudens quisque facile perspicit.

14. Collegium illud pauperum (qui et ipsi more cantorum Cae-
saris vestiti sunt) ab hispanis erectum ¹, suos habet progressus:
nam et ditissimi quique optimam horum puerorum institutionem
contemplantes, suos eis adiungi filios vehementer desiderant, non
grauatim consentientes, vt et eodem plane habitu regulisque
viuendi iisdem sui quoque vtantur. Et ea sane est horum puerulo-
rum modestia, pietaS, innocentia, vt vel ferreum pectus emollire
et ad deuotionem solo aspectu flectere queant. Quid si D. Virginis
laudes, litaniasque festis diebus musico et angelico plane concentu
eos personare audieris?

15. Lectiones vniuersitatis in theologia solito more fiunt a nos·
tris3 auditorum numerus rarus3 frigent enim apud germanos sancta
haec et ipsis imprimis necessaria studia. Exercitia proinde apud
eos nulla habentur in hoc studio ordinaria. D. Lambertus ²3 qui pu-
blicum agit in vniuersitate professorem, multorum precibus impul-
sus assertiones aliquot de actibus latriae externis in disputationem
proposuit mense hoc Januario3 et Christo laus, ita luculenter hae-
reticorum fraudes omnes et pueriles, ne dicam insanae, ipsorum

¹ Vide Litt. Quadrim„ V, 865, et Dunn, l. c.‚ 316.
² Vide pag. 84, annot. 3.

 

