 

278.-C0L0N1A 29JUN11 1559 247

nostras audiuit. ln classe rhetorica semper inter primos fuit, nec
in schola dialectica est inter postremos.

9. Reliqui tres nostris inseruierunt hactenus: sic tamen ut lec-
tiones etiam simul frequentarent. Vnus scholam occupat physicam,
alij duo classem poeticam. Valde boni et morigeri iuuenes¹ sunt.
Eandem aetatem omnes propemodum habent, et posteriores
septem leodienses sunt. Videntur enim illi ad religionem multo
germanis propensiores3 praeclaris praediti sunt ingenijs, et multum
dicendo conuersandoque ualent. Hi magna ex parte lectiones
M. Francisci Costeri a uisitant, qui Patrem ¹ in audiendis confessio-
nibus et alijs pijs negotijs multum adiuuat rectissimeque lectiones

suas administrat.

10. M. Henricus Dionysius sacras collegij lectiones sustinet, et
conciones ad populum solito more in summo templo habet. Eius
auditorium cuin magno multorum profectu augetur in dies. Vtilis
admodum est coloniensi populo, et uterque scholae necessarius.
Reliqui praeceptores probe suum officium faciunt3 diligenter do-
cent, et discipulos suos bona uita exemploque ad uirtutem pieta-
temque inuitant.

ΙΙ. R. noster Pater domesticum onus sustinet, in uia Domini
omnes dirigit, et corpori animoque necessaria diligenter procurat.
Donet Deus uires b tantis laboribus pares. Praeter haec omnia iam
ad menses aliquot cum operarijs nostris occupatus fuit3 cubicula
multa fieri curauit, nouumque sacellum extrui. Nunc, si saltem
sacerdotes sat multi fuerint, discipuli omnes et domi peccata con-
fiteri, et rem diuinam audire, et uenerandum eucharistiae sacra-
mentum suscipere poterunt. Prius autem sacellum uix sufficiebat
domesticis ac conuictoribus extraneisque ijs, qui festis diebus ad
sacram synaxin deuote accedere pro more habebant. Quinimo hi
necessario a nobis distribuendi fuerunt, ut alij in primo, alij in se-
quentibus sacris adorandum Dominicum corpus sumerent. Id quod

plerumque summo mane ad prandium usque durauit.
12. Hactenus propemodum domi tantum laboratum est3 nunc

a Del audiunt. -b Prius uitam.

¹ Intellige P. Rectorem, Leon. Kessel.

